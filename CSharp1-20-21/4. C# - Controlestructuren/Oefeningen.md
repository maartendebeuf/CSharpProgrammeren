# Oefeningen

## Voorwaardelijk

### Oefening 1

Vraag een leeftijd en afhankelijk van de waarde, toon onderstaande boodschap:
* Jonger dan 18: "U bent nog niet volwassen."
* Tussen 18 en 25: "U bent een jongvolwassene."
* Ouder dan 25: "U bent volwassen."

### Oefening 2

Maak een programma die op basis van de maand die je invoert het juiste seizoen weergeeft. Maak gebruik van beide voorwaardelijke statements (`if/else` en `switch`). Welke vind je het meest leesbaar?
* Lente: maart tot mei
* Zomer: juni tot augustus
* Herfst: september tot november
* Winter: december tot februari

### Oefening 3

Ontwerp een applicatie waarmee je aan de gebruiker het resultaat van 5 examens opvraagt. De opgevraagde resultaten zijn de behaalde punten op 100. De student is geslaagd als hij hoogstens 1 onvoldoende heeft en een gemiddelde van minstens 50 % behaalde.

> **Extra oefeningen zijn te vinden in het boek vanaf pagina 39 tot en met pagina 45.**

## Herhaling/Iteraties (lussen)

### Oefening 1

Maak een applicatie waarmee je vijf maal onder elkaar de tekst toont “Programmeren in c# is leuk!”

### Oefening 2

Maak een applicatie waarmee je vijf verschillende gehele getallen kan invoeren. De applicatie toont daarna het grootste getal van alle ingevoerde getallen.

### Oefening 3a

Maak een applicatie waarbij je een getal kunt invoeren. Het programma moet de tafel van dat getal weergeven. De eerste 10 vermenigvuldigingen komen onder elkaar te staan. Maak gebruik van een lus!

### Oefening 3b

Uitbreiding voorgaande oefening:  
Vraag ook vanaf welk getal de tafel moeten worden getoond en hoeveel berekeningen er moeten worden getoond.

### Oefening 4

Ontwerp een applicatie die de gebruiker om een getal vraagt. Het programma laat dan de rij van Fibonacci van zoveel getallen zien.  
De rij van Fibonacci is een rij getallen waarbij je bij 0 en 1 begint. Vervolgens is elk getal in de rij de optelling van de twee voorgaande getallen. Dus:
* 0 + 1 = 1
* 1 + 1 = 2 
* 1 + 2 = 3
* 2 + 3 = 5
* 3 + 5 = 8
* …  

De rij van Fibonacci is dus: 0, 1, 1, 2, 3, 5 , 8, ...

> **Extra oefeningen zijn te vinden in het boek vanaf pagina 48 tot en met pagina 54.**